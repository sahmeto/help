# صفحه کانال

صفحه اختصاصی تحلیلگران (تریدرها):

سهمتو در حال حاضر عملکرد بیش از 4100 تحلیلگر شبکه اجتماعی را بررسی می‌کند و بر اساس بازدهی سبد پیشنهادی و شاخص‌های
اختصاصی سهمتو مانند قدرت تحلیل، افت سرمایه و میزان ریسک تحلیلگر آن‌ها را رتبه بندی می‌کند.
**الف- مشخصات تریدر:**

همانطور که در تصویر زیر مشخص است در این بخش اطلاعاتی مانند نام تریدر، رتبه آن در بین تریدرهای دیگر و روند رتبه تریدر
درسهمتو در ماه اخیر مشخص است.

![](/img/channel/1.png)

1. **نام و آیدی تحلیلگر در شبکه اجتماعی:**

همانطور که در تصویر بالا مشخص است نام این تحلیلگر بورس با رابینز هست و با آیدی @robbinstreders می‌توانید او را در شبکه
اجتماعی تلگرام پیدا کنید. اگر در کاری برای عکس مشخص شده است لوگوی رهاورد یا تریدینگ ویو باشد، یعنی تریدر در این دو شبکه
اجتماعی فعالیت دارد و در تلگرام فعالیتی ندارد.

1. **رتبه تریدر بین تریدرهای دیگر:**

در این بخش ، رتبه تریدر در بین تریدرهای دیگر را می‌توانید ببینید. اگر تحلیلگر در بازار بورس ایران فعالیت داشته باشد،
رتبه آن بین تحلیلگران بورسی قابل مشاهده هست و اگر تحلیلگر در بازار ارز دیجیتال فعالیت داشته باشد، رتبه او را در بین
تحلیلگران ارز دیجیتال می‌توانید مشاهده کنید.

1. **روند رتبه تریدر در سهمتو در ماه اخیر**

در کادر 3 که در تصویر بالا مشخص هست، می‌توانید نوسان رتبه تحلیلگر را در ماه اخیر بر اساس بازدهی سبد پیشنهادی که معرفی
کرده است آنالیز کنید.

**ب- بازدهی تریدر:**

این بخش را می‌توان مهمترین قسمت صفحه تحلیلگران دانست چرا که عملکرد واقعی تحلیلگر را به نمایش می‌گذارد. در اینجا
می‌توانید بازدهی تریدر در بازه‌های زمانی مختلف و شاخص‌های اختصاصی سهمتو که عملکرد تریدر را مورد سنجش قرار می‌دهد را
مشاهده کنید.

![](/img/channel/2.png)

1. **بازدهی تریدر در بازه‌های زمانی مختلف:**

همانطور که در تصویر بالا مشاهده می‌کنید، سهمتو بازدهی تریدر را در بازه‌های زمانی شش ماه، سه ماه و ماهانه محاسبه می‌کند و
در این بخش نمایش می‌دهد. شما با استفاده از این بخش می‌توانید عملکرد تریدر را در کوتاه مدت و میان مدت بررسی کنید.

1. **شاخص ریسک**

شاخص ریسک به شما نشان می‌دهد که تریدر به چه میزانی ریسک پذیر است و سهم‌هایی که معرفی می‌کند به طور معمول چقدر ریسک
سرمایه‌گذاری دارد. هر چه این میزان کمتر باشد یعنی تریدر سهم‌های کم ریسک ‌تری معرفی می‌کند.

1. **شاخص قدرت تحلیل**

شاخص قدرت تحلیلر تریدر نشان‌دهنده ی میزان درستی تحلیل‌های تریدر است. در واقع این شاخص به شما می‌گوید که چقدر می‌توانید
به تحلیل‌های تریدر اعتماد کنید.

1. **میزان افت سرمایه سبد تریدر**

این شاخص به شما نشان می‌دهد که حداکثر افت سرمایه سبد پیشنهادی تریدر چه میزان بوده است به عبارت دیگر حداکثر ضرر تریدر را
این شاخص به وضوح نمایش می‌دهد.

**ب- عملکرد تریدر:**

![](/img/channel/3.png)

1. **سبد پیشنهادی**

در این قسمت سبد پیشنهادی تریدر و اینکه چه سهم‌هایی را پیشنها داده و هر سهم چقدر در سبد تریدر وزن دارد قابل مشاهده است.
هر چه تریدر روی یک سهم تاکید بیشتری کند، سهمتو وزن بیشتری برای آن سهم در سبد تریدر در نظر می‌گیرد. به عنوان مثال این
تریدر در یک ماه اخیر بیشتر روی سهم غنوش تاکید داشته و 27 درصد از سبد سهامش را به سهم غنوش اختصاص داده است.

1. **نمودار سیگنال‌های تریدر**

این نمودار نمایانگر این موضوع است که تریدر در چه روزهایی سیگنال داده است و این سیگنال‌ها چه محتوایی داشته است. سیگنال
خرید با رنگ سبز، سیگنال خنثی با رنگ سورمه‌ای و سیگنال فروش با رنگ قرمز در نمودار مشخص شده است در واقع میله‌های سرمه‌ای
نشان دهنده‌ی سیگنال‌های خنثی، میله‌های سبز سیگنال‌های خرید و میله قرمز سیگنال فروش را نشان می‌دهد.

1. **توصیه به خرید و فروش سهم‌ها**

شما اگر بخواهید ببینید که تریدر در یک ماه اخیر، چه سهم‌هایی رو برای خرید و فروش معرفی کرده است باید این بخش رو مشاهده
کنید. اما رنگ متفاوت هر سهم در این جدول به چه معناست؟

**رنگ سرمه ای**: اگر سهم معرفی شده توسط تریدر از زمان معرفی توسط تریدر بازدهی برابر با شاخص کل به ثبت رسانده باشد، سهم
در این جدول با رنگ سرمه‌ای مشخص می‌شود.

**رنگ سبز:** اگر سهم معرفی شده توسط تریدر از زمان معرفی توسط تریدر بازدهی بالاتر از شاخص کل به ثبت رسانده باشد، سهم در
این جدول با رنگ سبز مشخص می‌شود.
**رنگ قرمز:** اگر سهم معرفی شده توسط تریدر از زمان معرفی توسط تریدر بازدهی کمتر از شاخص کل به ثبت رسانده باشد، سهم در
این جدول با رنگ قرمز مشخص می‌شود.

**ج – نظرات کاربران در مورد تریدر**

در این بخش کاربران سهمتو می‌توانند نظرات خودشان در مورد سودده و یا ضررده بودن تریدر بیان کنند و به باقی سهامداران برای
استفاده یا عدم استفاده از سیگنال‌های این تریدر کمک کنند.

برای ثبت نظر کافیست سودده و یا ضررده بودن تریدر را انتخاب کنید و سپس روی گزینه اعمال کلیک کنید تا علاوه بر ثبت نظر،
بتوانید نظرات کاربران در مورد تریدر را نیز مشاهده کنید.

![](/img/channel/4.png)

**د- تریدر در شبکه اجتماعی**

اطلاعات شبکه اجتماعی تریدر در این قسمت مشخص است. این بخش نشان می‌دهد که تریدر چقدر در شبکه اجتماعی فعال است و به چه
میزانی توانسته کاربران رو به خودش جلب کند. تعداد اعضای کانال، تعداد سیگنالی که در روز در کانال قرار میدهد و اینکه هر
پستش در شبکه اجتماعی به چه میزانی بازدید می‌خورد در این بخش نمایش داده شده است.

![](/img/channel/5.png)

**ه- سیگنال‌ تریدرها**

در این بخش می‌توانید پیام‌های کانال تلگرام مورد نظر را ببینید و اگر خواستید پیامی را در پروفایل خود مشاهده کنید از کادر
1 روی علامت بوکمارک کلیک کنید تا پیام در پروفایل شما قابل مشاهده باشد.

![](/img/channel/6.png)







